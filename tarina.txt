Askarta.

Tämä läntinen maanosa tunnetaan sen lukuisista vuorista ja mainiosta vuohenjuustosta,
jos silmiäsi ja erästä matkakumppaniasi on yhtään uskominen.
Kuukausien vankeus on selkeästi tehnyt tehtävänsä.
Matkakumppanisi sepittää tarina
Askartan historiasta ja sen nykyisestä poliittisesta ilmapiiristä,
mutta nämä asiat eivät sinua juuri kiinnosta. Aistisi janoavat jotain muuta,
jotain parempaa – kuin kylmä selli ja vanhentunut leipä.
”Olet edelleen vanki”, muistutat itsellesi.

Askartan majesteettiset vuoristot saavat sinut unohtamaan,
edes pieneksi hetkeksi, oman vankeutesi. Etkä ole enää istumassa kylmässä sellissäsi,
laskemassa päiviä kunnes sinulle lausutaan lopullinen tuomiosi. 
Eteläinen vankileirien saaristo, sinne olet matkalla Helevurnen kuningaskunnan vuokraamassa ilma-aluksessa.
Siirryt kylmästä sellistä toiseen,
mutta tällä kertaa sinun ei tarvitse laskea päiviä tai odottaa tuomiota - tulet viettämään siellä loppuikäsi.
Tätä keskikokoista, jokseenkin vanhahkoa, ilma-alusta operoivat pienet, vihreänkellertävät peikot. 
He ovat tunnetusti taitavia insinöörejä,
mutta maailman ja sen historian mittakaavassa kyseessä on varsin mitätön rotu.
Peikot ahertavat taukoamatta ja suurella huolella. 
He eivät juurikaan välitä ilma-aluksen ”rahdista”, mutta he tietävät, 
että epäonnistuminen tässä tehtävässä voi helposti johtaa heidän vaatimattoman rotunsa tuhoon.
Näin meinasi käydä haltijoille,
kun heidän diplomaattinsa holtittomasti mainitsi Helevurnen kuninkaan pakenevasta hiusrajasta. 
Kuninkaan viha, varsinkin muita rotuja kohtaan, on varsin legendaarinen.

”… ja lohkare murskas Svarrin! Mähän sanoin, ettei se sitä jaksaa kantaa yksin, hyah hyah hyaaaah!” 
Tämä aasinomainen nauru kääpiön suusta kuului matkakumppanillesi,
joka oli vihdoin ja viimein saanut tarinansa päätökseen.
”Hyaaah, ai et ku teki eetvarttia puhua jollekin muulle kuin sellin seinille!
Ei mulla niitä mitään vastaan ole, hyviä kuuntelijoita kaikki neljä,
hya hya hyaaah!” Nyökkäsit, 
vaikka kuuntelemisen taidoissa sellin seinät taisivat viedä voiton aika selkeästi.

”No mä olen höpöttämiseni höpottänyt, joten annetaan sullekin suunvuoro.
Mä jatkaisin muuten, mut pidempi tarinointi vaatii vähän suun kostuketta,
EIKÄ SITÄ TARJOTA TÄÄLLÄ POLIITTISILLE VANGEILLE! Nii, mikäs sun nimi olikaan?”

[nimen valinta]

Kääpiö yrittää kätellä sinua, ilmeisesti unohtaen, että hänen kätensä ovat edelleen sidotut.
”Hya hya hyaaah! Kato ny, mitä nämä kopoltinperseet on tehny meille,
varsinkin MULLE, JOKA ON EDELLEEN POLIITTINEN VANKI, 
JOLTA ON NYT MYÖS EVÄTTY MAHDOLLISUUS NOUDATTAA PYHIÄ KÄÄPIÖPERINTEITÄ!” 
Et ole kovin varma siitä käykö kättely ”pyhistä kääpiöperinteistä”, 
mutta nyökkäät ja toivot, että hän pitäisi suunsa kiinni ennen kuin vartijat heittävät hänet ilma-aluksesta.
Tai edes laittaisi volyymia hiljaisemmalle.

”Hya hya, vai että ;! Hei, ny ku mä katon sua vähän tarkemmin… Roknarin pyhän takkuisen parran kautta… sähän oot…”

[rotuvalinta]

”Jaa, tavallinen ihminenhän sähän oot. 
Mielenkiintosta, hänen majesteettinsa lordi Helevurne ei siis vangitse pelkän rodun perusteel…”
”Rangaistavia löytyy joka lähtöön Helevurnessa, nykyisestä rotukonfliktista riippumatta”, vastasit.
 
”Haltija? Hyah hyah hyaaaah! Luulin, 
et teidät oltais kaikki pistetty jo pois päiviltä!”
”Hmph, aurinko ei ole vielä täysin laskenut meidän osalta”, vastasit.

”Jösses! Oikea jotun! Olis munha pitäny arvata, 
ku sä viet näin paljon tilaa meijän penkistä, hyah hyah!”
”Hah, pahoitteluni arvon kääpiö”, vastasit.

Kääpiö hiljenee vähäksi aikaa, mutta avaa taas suunsa ennen pitkää:
”No ;, mistä jäit kii? Kuka vasikoi? Onks vasikalla kirves nii syvällä päässä, et ainoastaan joku 
legendaarinen sankari voi repiä sen irti? Mä oon EDELLEEN POLIITTINEN VANKI… mut entäs sä?”

”Minut värvättiin armeijaan Helevurnen pohjoisen kampanjan aikana. 
Taistelin eturintamassa ja sain paljon kunniaa. 
Eräänä päivänä minut luokiteltiin rintamakarkuriksi ja vangittiin, nyt istun tässä.” [Soturi]

”Olin tarkka-ampuja Helevurnen pohjoisessa kampanjassa.
Tehtävänäni oli suojella prikaatinkenraalia, mutta hän kuoli juostessaan miinaan.
Taistelun jälkeen minut vangittiin, nyt istun tässä.” [Tarkka-ampuja]

”Tein… akateemisia tutkimuksia… Helevurnen pohjoisen kampanjan aikana.
Tämä tuli valitettavasti päätökseen, kun puolet leiristä katosi pienen räjähdyksen yhteydessä.
Viranomaiset pitivät minua vastuullisena siitä ja vangitsivat minut, nyt istun tässä.” [Velho]

Kääpiö hiljeni taas vähäksi aikaa.

”Pohjoinen kampanja… ei tainnu ainutkaan meikäläisistä ottaa osaa siihen. 
Meillä on ollu oma projekti käynnissä täällä Askartassa jo jonkun aikaa”, kääpiö totesi ennen pitkää.
”Oma projekti?”, kyselit hieman skeptisenä.
”Pienehkö varoituksen sana täs vaihees £… 
meidän laskusta voi tulla melkosen pomppuinen. Kato jo valmiiks, mistä otat kiinni,
ja jos sattumalt löydät jonkun aseen, aina parempi.”
Kääpiö oli juuri saanut tämän sanotuksi, kun kuulit kahden ilma-aluksen lähestyvän takaapäin. 
Ne olivat äänestä päätellen pienempiä kuin ilma-alus, jossa nyt istuit.

Vartijat nousivat seisomaan ja huusivat ohjeita peikoille: 
”Kääpiöpartio! Laskekaa ilma-alus lähemmäs maata ja suunnatkaa kohti Amsvartnir-järveä!” 
Peikot tekivät työtä käskettyä, mutta heidän toimintaa sävytti lievä tragikoomisuus. 
Yksi saneli rukouksia muutamalle sadalle peikkojumalalle, 
toinen pureskeli jakoavainta hyvinkin hermostuneesti.
Tämä hermostuneisuus kostautui pahemman kerran: 
peikkojen ohjaama ilma-alus pudotti korkeutta liian nopeasti ja menetti paljon arvokasta kontrollia, 
jonka kääpiöpartio käytti häikäilemättömästi hyväkseen. 
Muutama hyvin tähdätty laukaus konekivääreistä tekivät moottorista selvää 
ja ilma-alus oli nyt auttamattomasti lähestymässä maankamaraa.
”Hyah, hyah, hyaaaaah! Nonii, pidä tukevasti kiinni ;! Nyt rytisee!”
Niin rytisi. Pudotus oli raju, mutta jumalille kiitos, olit hengissä. 
Jos vartijat eivät olisi käskeneet peikkojen laskemaan ilma-alusta, lopputulos olisi voinut olla toinen. 
Putoamisen yhteydessä kahleet olivat irronneet oikeasta kädestäsi, 
nyt ne vain roikkuivat ikävästi koko painollansa vasemmasta. 
Katselit hetken aikaa ympärillesi, yrittäen samalla selvittää päätäsi. 
Et meinannut aluksi tunnistaa missä olit, 
mutta peikkojen ruumiit, tuhoutuneet mittarit ja polttoaineen haju varmistivat sinulle, 
että matka kohti eteläistä vankileirien saaristoa ei ollut mikään päiväuni. 
Olit Helevurnen kuningaskunnan vuokraaman ilma-aluksen raadossa. 
Se ei ollut ehjänä mikään luksusjahti, mutta nyt…
Näit silmäkulmastasi jotain, minkä tunnistit välittömästi. #! 
Matkakumppanisi oli maininnut jotain aseen löytämisestä… missä hän muuten oli?

Kuulit tutun aasinomaisen naurun ilma-aluksen ulkopuolelta ja ryömisit vaistonomaisesti sitä kohti.
”Hyah, hyah, hyaaaaah! Ei niin helpolla, Helevurne! Ei niin helpolla! 
Luulitko tosissas, et kääpiöiden pääarkkitehti sysätään jonnekin vankileiriin ilman minkäänlaist vastarintaa?”

Astuit ulos ilma-aluksesta hieman huterin jaloin. 
Kääpiön ilme kirkastui entisestään: 
”Hyah! Säkin selvisit! Totta kai selvisit, äijä on veteraani ja melkein yhtä kovaa tekoa kuin mä! Aaagh…”

(1) ”Oletko kunnossa?”
”Älä sä musta huoli, muutama kylkiluu taitaa olla poikki… hyah, hyah, hyaaaah! 
Mut nehän kasvaa takaisin, eikös vain?”, kääpiö vastasi.

(2) ”Uskon, että olet selityksen velkaa minulle.”
”Niinhän mä taidan olla, mutta kaikki ajallaan, kaikki ajallaan ;”, kääpiö vastasi.

(3) ”…”
”Ei sun tarvi enää tuppisuuna siinä seistä, kohtaloosi tyytyneenä. Me ollaan vapaita, hei! Hyah hyah hyaaah!”, kääpiö nauroi.

”Se… is! Helevurnen kuningaskunnan… nimessä… seis!”
Kivulias ääni kuului yhdelle vartijoista, joka oli ilmeisesti selvinnyt pudotuksesta. 
Loukkaantumisesta huolimatta hän oli päättänyt suorittaa tehtävänsä katkeraan loppuun saakka
ja seisoi nyt sinun ja vapauden tiellä.

”Kyl on lojaali kaveri, ei ihan sitä, mitä oisin oottanut Helevurnen kätyriltä.
Haluatko sä hoitaa tämän? Auttaisin muuten, mut mul on hieman alaston tunne ilman omaa kirvestäni… 
me ei päästä täält pois niin kauan, kun hän seisoo tuossa”

Hetken tuumailtuasi tulit samaan lopputulokseen. 
Vartija oli valmis taistelemaan ja hänen silmistään näki, ettei järkipuhe tepsisi häneen. 
Jollain tasolla arvostit hänen lojaaliuttansa ja tahdonvoimaansa, 
mutta häviäminen hänelle tarkoittaisi paluuta vankityrmään tai matalaa hautaa Askartan viheriöllä, kaukana kotoa…

Ei ollut muuta vaihtoehtoa. Otit tiukan otteen aseestasi ja toivoit, 
että kuukausien vankeus ei ollut vienyt sinulta tarvittavaa voimaa selvitä tästä haasteesta.
150
[taistelu vartijaa vastaan]
...